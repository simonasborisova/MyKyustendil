---
layout: main
title:  "Велбъжд"
date:   2019-08-03 19:11:50 +0300
---
 <p>Велбъжд e средновековното име на днешния Кюстендил, приемник на античния град
          Пауталия.</p>
        <p>По въпроса за етимологията на това име има две версии, а именно че произлиза или
          от старобългарското название за „камила“[12] по визуалната представа която се създава от
          гледките от северозапад и югоизток към най-крайния североизточен рид завършващ с
          Хисарлъка, или че произлиза от разговорното старославянско „бел вожд“.</p>
        <p>Велбъжд е бил и важен административен и стопански център. Като средище на голяма
          и плодородна област развива оживена търговия, за което свидетелствува интензивното
          монетно обращение. От града и околността произхождат многобройни находки от монети,
          сечени при императорите Алексий I Комнин (1081 – 1118), Мануил I Комнин (1143 – 1180),
          Андроник I Комнин (1183 – 1185), Исак II Ангел (1185 – 1195) и Алексий III Ангел (1195 –
          1203).</p>

        <p"> През 1204 г., при управлението на крал Калоян (1197 – 1207), Велбъжд е превзет
          от българската войска и отново става част от българската държава. И през този период
          градът
          продължава да е един от важните административно-стопански и епископски центрове. След
          смъртта на цар Иван Асен II и настъпилия временен упадък на българската държава, Велбъжд
          за известно време е присъединен към Никейската империя от император Йоан III Дука
          Ватаций (1222 – 1254).</p>
          <p>През време на Втората българска държава Велбъжд се превръща и в рудодобивен
            център. В околностите му и по склоновете на планината Осогово се експлоатират различни
            рудни находища – главно за добиване на цветни метали и желязо. Под предводителството на
            протосеваст Хрельо в края на 13 и началото на 14 век, крал Стефан II Милутин и кралица
            Анна Тертер отвоюват Велбъжд и околността от властта на нововъзстановената Византия.
            Войските на краля нахлуват по долините на реките Вардар и Струма и завладяват Велбъжд,
            който за дълги години попада под властта и влиянието на Неманичите.</p>

          <p> На 28 юли 1330 г., в битката при Велбъжд между българската войска, водена от
            цар Михаил III Шишман Асен (1323 – 1330) и войската на Сръбското кралство, предвождана
            от крал Стефан Урош III Дечански (1321 – 1331), войската на Търновското царство претърпява тежко
            поражение, а цар Михаил Шишман е тежко ранен и три дни по-късно умира от раните си.</p>
          <p>От времето на Велбъжд датира възникването на Рилския манастир – символа на
            българската вяра, духовност, книжовност и култура. Историята на манастира от неговото
            създаване до 14 век е тясно свързана с личността на основателя му и покровител на
            българите – Иван Рилски.С Кюстендилско са свързани и най-известните
            последователи-отшелници на Йоан Рилски, всеки със своя света обител в близкия регион –
            Прохор Пчински (Пчински манастир), Гаврил Лесновски (Лесновски манастир), Йоаким
            Осоговски (Осоговски манастир) и Йоан Девичи (Девички манастир).</p>
      </li>
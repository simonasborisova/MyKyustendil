
---
layout: main
title: "Пауталия"
date: 2019-08-03 19:11:50 +0300
---

По времето на император Марк Улпий Траян (98 – 117) през 106 г. Пауталия получава градски
права и добавя към името си представката „Улпия“. До 270 г. Пауталия влиза в състава на
провинция Тракия, а след административните реформи на
император Аврелиан (270 – 275) – в провинция Вътрешна Дакия, и е третият по големина град
след Сердика и Наисус (дн.Ниш).
Областта приспадаща към антична Пауталия е известна по името на местното тракийско
племе като Дентелетика. Покрай лечебните си минерални извори в Пауталия е изграден здравен
център (Пауталийски асклепион) посветен на бог Асклепий. Останки от него се намират в центъра на
Кюстендил. Разполагал е със зали за лечение и отдих, басейни с топла минерална вода, места
за гимнастика. На пауталийските монети символично е изобразяван топъл минерален извор с
покровителите на целебните извори Асклепий, Хигия и Телесфор, както и трите нимфи и други
речни божества. Край Улпия Пауталия са се пресичали римските пътища от Наисус през Сердика
за Тесалоника по поречието на Струма с този от Стоби (Скопие) през Германея (Сапарева баня)
за Византион и Мала Азия. Освен земеделие и скотовъдство в района на Дентелетика интензивно
се е развивал и рудодобива.
Античната крепост Хисарлъка, която била основно преустроена по време на византийския
император Юстиниан I (527 – 565), се използвала до 15 век. След 553 г. името му Пауталия
вече не се
среща.